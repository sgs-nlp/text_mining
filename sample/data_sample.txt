سفير سابق آمريكا در اراضي اشغالي فلسطين :اوباما خواستار تعويق حمله اسرائيل به ايران شد.
تهران - "مارتين اينديك " رئيس برنامه سياست خارجي موسسه بروكينگز و سفير سابق آمريكا در اراضي اشغالي فلسطين گفت : "باراك اوباما" رئيس جمهوري آمريكا از اسرائيل خواست حمله نظامي به ايران را به تعويق اندازد.
اينديك در گفت وگو با شبكه "اي بي سي " آمريكا گفت ؛ تا قبل از سفر "بنيامين نتانياهو" نخست وزير اسرائيل به آمريكا؛ گمانه زني ها درباره حمله احتمالي "تل آويو" به تاسيسات هسته اي ايران ؛ اوباما را به شدت نگران و ديپلمات هاي اين كشور؛ مقامات كاخ سفيد و مشاور امنيت ملي آمريكا را روانه قدس كرد.
نتيجه اين فعاليت هاي ديپلماتيك و سفر نتانياهو به آمريكا ايجاد اين احساس بود، كه اوباما درصدد خريدن زمان است.
اما؛ بايد تاكيد كنم، كه در اين روند به اصلاح خريد زمان ؛ وي گزينه تحديد نفوذ ايران را از فهرست گزينه هاي مورد نظر خود خارج كرد.
اينديك افزود: اوبامايي كه همواره مي گفت ؛ همه گزينه ها؛ از جمله حمله نظامي ؛ عليه ايران در دستور كار قرار دارد، اكنون مي گويد؛ اجازه دسترسي ايران به تسليحات هسته اي ؛ امري غيرقابل قبول است و نبايد در رابطه با ايران ؛ مانند كره شمالي عمل كرد و پس از اجازه دستيابي به تسليحات هسته اي ؛ درصدد تحديد و بازدارندگي آن برآييم.
در واقع ؛ اوباما با اين حرف اعلام كرد، كه چنانچه ايران از امكانات و توانمندي هاي توليد بمب چشم پوشي نكند؛ آمريكا اين كشور را بمباران خواهد كرد.
به گفته سفير سابق آمريكا در اسرائيل ؛ حمله آمريكا به ايران مطمئنا موثرتر خواهد بود و اسرائيل نيز ترجيح مي دهد، كه آمريكا به اين كار مبادرت ورزد  هرچند معلوم نيست كه نتانياهو در ديدار با اوباما متقاعد شده باشد كه زمان حمله به ايران را به تعويق اندازد اما؛ بايد گفت ؛ وي در سخنراني اش در "ايپك " خاطر نشان كرد؛ هنوز براي سنجش تاثير ديپلماسي و تحريم ها فرصت باقي است و متعاقب اين اظهارات ؛ مشاور امنيت ملي وي نيز اعلام كرد؛ تل آويو از تلاش هاي ديپلماتيك جاري به منظور واداشتن ايران به مذاكره حمايت مي كند.
وي گفت ؛ ايران در واكنش به حمله آمريكا ممكن است درصدد بستن تنگه هرمز؛ بمباران تاسيسات نفتي عربستان و ساير توليد كنندگان نفت مانند قطر و امارات عربي متحده برآيد كه همه اين اقدامات به ضرر ايران خواهد بود و موجب اختلال جدي در روند عرضه نفت و البته ؛ افزايش كوتاه مدت قيمت نفت و وارد شدن شوك به اقتصاد جهاني خواهد شد.
علاوه بر اين ؛ ايران ممكن است اسرائيل و يا از طريق حزب الله تل آويو را هدف قرار دهد.
از سويي ديگر؛ ايران ممكن است نقش يك قرباني را بازي كند و بگويد؛ شما با وجود اطلاع از اين مساله كه ما تسليحات هسته اي نداريم و از معاهده منع اشاعه تسليحات هسته اي پيروي مي كنيم ؛ به كشور ما حمله مي كنيد؛ پس ما اين معاهده را فسخ و بازرسان را از كشور بيرون مي كنيم.
اين مساله ؛ خود باعث زيرزميني شدن فعاليت هاي هسته اي ايران خواهد شد و تنها راه يافتن اطلاعات از اين فعاليت ها از بين خواهد رفت.
